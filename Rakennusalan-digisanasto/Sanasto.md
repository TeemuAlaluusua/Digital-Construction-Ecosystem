# Rakennusalan-digisanasto

Tämä sanasto on laadittu yhdenmukaistamaan yhteistä kieltä rakennusalan käyttötarkoituksia varten.

***Päiväys:*** 2025-05-06

***Laatija:*** Teemu Alaluusua

![image](https://github.com/user-attachments/assets/6cc045c9-2cbc-409b-a6d0-6d237ea9fc0f)
## A
### AI, Tekoäly
Tekoäly (engl. Artificial intelligence, AI) on tietojenkäsittelytieteen osa-alue, jonka tarkoituksena on kehittää tietojenkäsittelyjärjestelmiä,
jotka suorittavat normaalisti ihmisen älykkyyteen liittyviä toimintoja, kuten päättelyä, oppimista ja itsensä parantamista.

[ISO/IEC 2382:2015](https://www.iso.org/standard/63598.html)

### AIR 
omaisuuskohteen informaatiovaatimukset AIR (engl. asset information requirements) kuvaa informaatiovaatimukset suhteessa
omaisuuskohteen käyttöön. Omaisuuskohteen informaatiovaatimuksissa (AIR) esitetään omaisuuskohteen informaation tuottamiseen
tarvittavat liikkeenjohdolliset, kaupalliset ja tekniset näkökohdat. [2]

### AIM 
Omaisuuskohteen käyttövaiheeseen liittyvä informaatiomalli AIM (engl. Asset information model) on jäsennelty tietoarkisto, jota
käytetään päätöksenteossa rakennetun ympäristön kohteissa koko niiden elinkaaren aikana. Omaisuuskohteen informaatiomalli (AIM)
voi sisältää esim, laiterekistereitä, kumulatiivisia kunnossapitokustannuksia, tallennettuja tietoja asennus- ja kunnossapitopäivämääristä,
omaisuuden omistamisen yksityiskohtia ja muita yksityiskohtia, joiden toimeksiantaja katsoo olevan arvokkaita ja joita haluaa hallittavan
järjestelmällisesti. [2]

### Alkuperäisformaatti 
Mallinnusohjelman oma tallennusformaatti. Rakennusalan julkaisuissa käytetään tälle synonyyminä käsitteitä natiivimalli tai
natiiviformaatti. [3] [4]

### Alfanumeerinen koodi 
Alfanumeerinen (engl. alphanumeric) koodi (myös. Aakkosnmumeerinen koodi), tarkoittaa aakkosista (a-z) ja numeroista (o-9) koostuva
koodi, jossa hyödynnetään välimerkkejä. [5] [6]

### Anturi 
Anturi on laite, joka reagoi fyysiseen ärsykkeeseen kuten lämpö, valo, ääni, paine, vetovoimaan tai liikkeeseen ja välittää sen arvon
eteen päin. Antureita hyödynnetään esimerkiksi erilaisissa IoT- ratkaisuissa. [7]

### Arvoketju 
Arvoketju (engl. value chain) tarkoittaa tuotteen tai palvelun vaiheittaista jalostumista valmiiksi tuotteeksi niin, että jokainen vaihe nostaa
lopputuotteen arvoa. [8]

### ATO 
Asiakasohjautuva kokoonpano (engl. Assembly-to-order) on valmistusstrategia, jota käytetään usein teollisuudessa, jossa on paljon
erilaisia vaihtoehtoja tai konfiguraatioita tuotteelle. Tässä valmistusstrategiassa tuotevalmistaja tuottaa varastoiduista
vakiokomponenteista erilaisia tuotevariaatioita asiakastarpeiden mukaisesti. Nämä osat on tyypillisesti suunniteltu sopimaan yhteen
erilaisissa kokoonpanoissa, jolloin yritys voi tarjota asiakkaille valikoiman tuotevaihtoehtoja ja samalla minimoida yksilöllisen
valmistuksen tarpeen. Tyypillisiä ATO-tuotteita ovat esim. ikkunat sekä keittiökalusteet. Tässä tuotannonohjausmuodossa varastoon
sitoutuu pääomaa, koska standardikomponentteja tarvitaan paljon. ATO:n ideana on tasapainottaa massatuotannon edut ja
räätälöidyn tuotannon joustavuus. ATO- tuotteiden valmistusjärjestelmässä ei ole puskuria valmiille varastolle, ja toimitusaika riippuu
varaston osakokoonpanovaraston saatavuudesta. [9] [10]

### Attribuutti 
Attribuutit (engl. Attribute) kuvaavat objektien ominaisuuksia. Tämä voi olla esimerkiksi tietomallissa rakenneosaan liittyvä yksittäinen
tieto tai tätä kuvaava ominaisuus; esimerkiksi nimi, sijainti, materiaali, valmistaja, versionumero ja kustannus. [11]

### Automaattinen, Automaatio,Automatisoitu
Prosessi tai järjestelmä, joka tietyissä olosuhteissa toimii ilman ihmisen puuttumista. [12]

### Avoin data 
Avoin data (engl. open data) tarkoittaa dataa, joka on tarjolla ja näkyvissä muille ja jota kuka tahansa saa vapaasti käyttää, kierrättää,
julkaista uudelleen ja levittää edelleen. [13]

### Avoin toimintaympäristö 
Sovellus, johon riippumattomat osapuolet voivat vapaasti osallistua ja jossa kahdenväliset järjestelyt eivät ole tarpeen. (kts. suljettu
toimintaympäristö). [5] [9]
